---
layout: post
title: "MVVM"
date:  2018-11-05
categories: ["Wzorce projektowe"]
image: patterns/mvvm
github: design-patterns/tree/master/mvvm
description: "Wzorce projektowe / architektoniczny"
keywords: "mvvm, model, view, viewmodel, wzorzec, wzorce projektowe, wzorzec architektoniczny, design patterns, android, java, programowanie, programming"
---

## Zastosowanie
`MVVM` (ang. `Model-View-ViewModel`) (wzorzec architektoniczny) ma za zadanie ułatwić tworzenie ekranów aplikacji poprzez zastosowanie podziału odpowiedzialności na trzy różne warstwy: `widoku` (View), `widoku modelu` (ViewModel) oraz `modelu` (Model). `Warstwa widoku` odpowiedzialna jest za prezentacje danych, stanu systemu i bieżących operacji w interfejsie graficznym, a także za inicjalizację i wiązanie `ViewModel` z elementami widoku. `Warstwa widoku modelu` zajmuje się dostarczaniem danych modelu dla warstwy widoku oraz podejmowaniem akcji na rzecz wywołanego zdarzenia z widoku. Natomiast `warstwa modelu` odpowiada za logikę biznesową, czyli przetwarzanie, przechowywanie, modyfikacje oraz dostarczanie oczekiwanych danych do widoku modelu. Dzięki zastosowaniu strategii `wiązania danych` (data binding) w warstwie widoku minimalizowana jest jego logika, kod staje się bardziej uporządkowany i otwarty na modyfikacje, a przeprowadzenie testów łatwiejsze. Idea wzorca `MVVM` opiera się przede wszystkim na obserwowaniu przez warstwę widoku (`wzorzec Obserwator`) zmieniających się danych w warstwie widoku modelu i reagowanie na zmiany poprzez mechanizm wiązania danych. Ze względu na różnorodność środowisk i technologii realizacja wzorca `MVVM` może zostać uzyskana na wiele sposobów. 

## Ograniczenia
Każdy ekran widoku posiada dedykowany widok modelu co przekłada się na większą ilość klas (w porównaniu do wzorca `MVP` nadal jest ich mniej). Ponadto warstwa widoku musi zadbać o właściwe wiązanie zmiennych i metod dla każdego wymaganego elementu widoku, a także o obserwowanie stanu widoku modelu. Ze względu na wybór dostępnych technik, bibliotek i komponentów służących realizacji wiązania danych oraz obserwowania ich stanu implementacja wzorca `MVVM` nie należy do łatwych. Co więcej mnogość strategii implementacji `MVVM` sprawia, że dane rozwiązanie może być niezrozumiałe dla innych programistów. Stworzenie poprawnego i kompletnego widoku modelu wymaga przeprowadzenia analizy warstwy widoku pod kątem wymaganych danych i możliwych stanów. Zawarty kod logiki kontrolek widoku w plikach `layout` może być nieczytelny i trudny do testowania, dlatego warto rozważyc umieszczanie pewnych fragmentów logiki w klasie widoku. 

## Użycie
Wzorzec `MVVM` jest odpowiedzią na problem `God Acticitiy`, czyli `Aktywności` o dużej odpowiedzialności i dużej ilości kodu. Ponadto rozwiązuje on problem wycieku pamięci pojawiający się we wzorcu `MVP` (widok modelu nie posiada referencji do warstwy widoku). Dzięki separacji zadań w różnych warstwach wzorzec może być używany, aby zwiększyć czytelność kodu i możliwość niezależnego testowania bez użycia dodatkowych zależności. Mechanizm wiązania danych zwiększa elastyczność widoku na modyfikacje co sprawia, że wzorzec `MVVM` sprawdzi się dobrze w dużych dynamicznie zmieniających się projektach.

## Implementacja
TODO

![MVVM diagram](/assets/img/diagrams/patterns/mvvm.svg){: .center-image }

{% highlight java %}
TODO
{% endhighlight %}


## Przykład
TODO

{% highlight java %}
TODO
{% endhighlight %}

## Biblioteki
Implementacje wzorca `MVVM` w `Androidzie` może zostać zrealizowana m.in. za pomocą następujących komponentów architektury: `DataBinding`, `ViewModel` oraz `LiveData`. Ponadto w implementacji nierzadko wykorzystywane są biblioteki `RxJava` oraz `Dagger2`.
